Гимназията предлага няколко специалности, включително „Програмно осигуряване“, „Приложно програмиране“ и „Програмиране на роботи“. Всяка от тези специалности е с дневна форма на обучение и продължава 5 години.

Кандидатите за всички специалности трябва да представят оригинал на свидетелство за основно образование, медицинско свидетелство, акт за раждане за сверка и заявления по образец на гимназията.

Ръководството на гимназията включва директора инж. Павлина Михайлова-Градишка, заместник-директорите Сийка Петкова, Ирина Грудева, инж. Катя Караушева и Божидар Божков както и главните учители инж. Евелина Ганчева и инж. Недка Шопова. В екипа са също психологът Ивилина Вулова-Станчева и ръководителят на направление ИКТ Станислава Арсенова.

Гимназията организира извънкласни дейности, насочени към гражданското образование и социалната отговорност на учениците. В рамките на тези дейности учениците участват в благотворителни инициативи и проекти, свързани с интеграцията в ЕС, човешките права и развитието на бизнеса. Един от уникалните елементи на училището е „Хорът за патриотични песни“, който е единствен по рода си в професионална гимназия в България.

УТВЪРДЕН ДЪРЖАВЕН ПЛАН-ПРИЕМ 2024/2025

Гимназията предлага следните специалности за учебната 2024/2025 година:

1. Приложно програмиране
   - Код на специалността: 4810301
   - Професия: Приложен програмист
   - Разширено изучаване на английски език

2. Програмно осигуряване
   - Код на специалността: 4810101
   - Професия: Програмист
   - Разширено изучаване на английски език

3. Програмиране на роботи
   - Код на специалността: 4810501
   - Професия: Програмист на роботи
   - Разширено изучаване на английски език

4. Компютърна техника и технологии
   - Код на специалността: 5230501
   - Професия: Техник на компютърни системи
   - Разширено изучаване на английски език

5. Електрообзавеждане на подемна и асансьорна техника
   - Код на специалността: 5220108
   - Професия: Електротехник
   - Разширено изучаване на английски език

6. Възобновяеми енергийни източници
   - Код на специалността: 5220308
   - Професия: Техник на енергийни съоръжения и инсталации
   - Разширено изучаване на английски език

БАЛООБРАЗУВАНЕ

Балът за прием в VIII клас се формира по следната формула:
2 × Български език и литература (НВО) + 2 × Математика (НВО) + Български език и литература + Информационни технологии
Последните две оценки се вземат от свидетелството за основно образование.

ГРАФИК НА ДЕЙНОСТИТЕ ПО ПРИЕМА ЗА УЧЕБНАТА 2024/2025

- Записване на приетите ученици на първи етап
  - Дати: 15.07.2024 г. – 17.07.2024 г.
  - Часове: 8:00 – 17:30
  - Място: Партерен етаж в гимназията

- Записване на приетите ученици на втори етап
  - Дати: 22.07.2024 г. – 24.07.2024 г.
  - Часове: 8:00 – 17:30
  - Място: Партерен етаж в гимназията

- Записване на приетите ученици на трети етап
  - Дати: 31.07.2024 г. – 01.08.2024 г.
  - Часове: 8:00 – 17:30
  - Място: Партерен етаж в гимназията

- Записване на приетите ученици на четвърти етап
  - Дати: 08.08.2024 г. – 09.08.2024 г.
  - Часове: 8:00 – 17:30
  - Място: Партерен етаж в гимназията

- Попълване на незаетите места
  - Период: 12.08.2024 г. – 11.09.2024 г.

Кодове на специалности и профили с балообразуване за прием в VIII клас:
https://ruoburgas.bg/-v-.html#


НЕОБХОДИМИ ДОКУМЕНТИ ЗА ЗАПИСВАНЕ

При записване на учениците се изискват следните документи:

1. Оригинал на свидетелство за основно образование (чл. 130, ал. 1 от ЗПУО)
2. Медицинско свидетелство, удостоверяващо, че избраната професия не е противопоказна
3. Акт за раждане – за сверка
4. Заявление до директора за записване – по образец на гимназията
5. Заявление-декларация за предметите по чл.16 ал.1 от НАРЕДБА № 4 от 30 ноември 2015 г. – по образец на гимназията

Допълнителни документи:
- Талон за здравно и имунизационно състояние на ученика, издаден от личния лекар.
  - Талонът се представя на медицинската сестра в училището през първата учебна седмица.

Специалността „Програмно осигуряване“ има една паралелка с 26 места и дава втора степен на професионална квалификация. Обучението е интензивно, а основният чужд език е английски. Кандидатите полагат изпити по български език и литература (БЕЛ) и математика, като балообразуващите предмети са БЕЛ и информационни технологии (ИТ). Специалността е представител на STEM професиите, атрактивна и търсена от масовите потребители на дигиталните технологии, както и от представителния браншови сектор.

Придобитата II – ра степен на професионална квалификация позволява на дипломираните специалисти да работят, веднага след завършването си.

Материално-техническата база се обновява средно на всеки 3 години в смисъла на технологични решения, модернизация на кабинети, структурно окабеляване и комуникации, което позволява на учениците да имат непрекъснат достъп до актуална работна среда.

Обучаващите специалисти с готовност споделят всички свои лични достижения в дигиталната сфера. Това е рядък и ценен актив за всяко училище, което провежда политика на споделено обучение. Може би това е основателната причина МОН да предпочете ПГЕЕ "К.Фотинов" за обучителен център за източна България по Национална програма "Обучение за IT кариера".

Ежегодна лятна практика в чужбина в среда на мотивирани съученици и приятели. ПГЕЕ „К.Фотинов“ е лидер в реализираните проекти не само в областта, но и в страната.

Насърчаване на личното творчество от възникване на идеята до окончателната и реализация. Училището ежегодно участва в национални и международни състезания по технически иновации, софтуер и роботика. А участието традиционно е възнаградено с призови места на класиране.

Отлична езикова подготовка по английски и немски език.

Добри партньорски практики и сътрудничество с национални и мултинационални софтуерни компании.

В учебната програма на курса са включени теоретични и практически занятия основно по програмиране - алгоритми, структура от данни, програмиране с алгоритмичния език, Обектно-ориентирано програмиране , визуално и интернет  програмиране. Допълнителни теми в обучението са още в областта на компютърната техника, операционни системи, компютърни мрежи и Интернет. Документ за придобита квалификация - след успешно полагане на Държавен изпит, обучаемият получава втора степен на професионална квалификация.

Професионалната подготовка осигурява знания за: съвременни програмни езици и работа с тях; технология на програмирането; компютърни системи и мрежи; компютърна графика и WEB дизайн; приложни програмни продукти; интернет програмиране. Квалификационна характеристика:

След завършване на обучението по специалността, обучаваният ще може: ;Да прилага различни средства, методи и практически подходи при отстраняване на софтуерни и хардуерни дефекти;Да използва системен, приложен и специализиран софтуер за конкретни задачи;Да използва програмен инструментариум за разработване на програмни продукти и системи по задание на клиента;Тества, локализира и отстранява грешки в програмни продукти и системи;Да въвежда в експлоатация и съпровожда програмни продукти и системи.Пет годишен курс на обучение, дневна форма, за ученици завършили VII-ми клас. Успешно завършилите получават диплома за средно образование и втора степен на професионална квалификация.

Специалността „Приложно програмиране“ също е с една паралелка и 26 места, но дава трета степен на професионална квалификация. Обучението е интензивно, а основният чужд език е английски. Изпитите са по БЕЛ и математика, а балообразуващите предмети са БЕЛ и ИТ.

Специалността приложно програмиране е представител на STEM професиите, атрактивна и търсена от масовите потребители на дигиталните технологии, както и от представителния браншови сектор.
Придобитата степен на професионална квалификация позволява на дипломираните специалисти да работят веднага след завършването си. Голяма част от възпитаниците на училището, непосредствено след завършване, организират и ръководят startup- компании.
 
Дисциплините изучавани в задължителната професионална подготовка покриват държавния образователен стандарт за компетенции в областта на софтуерното инженерство, математическото моделиране, обектноориентираното програмиране, работа с бази данни, структури и алгоритми, както и интернет програмиране. Интересен образователен елемент са дисциплините предлагани в раздел Разширена професионална подготовка,  където възможността учениците да получат допълнителни компетенции в областта на Internet of things, изкуствен интелект, 3D- проектиране и моделиране, роботика, мобилни приложения и други интересни и актуални направления, са истинско изкушение и предизвикателство.
Въпреки скромната си история, специалността е обезпечена с необходимата материално-техническа база: седем (7) специализирани кабинета с десктоп конфигурации и мобилни компютри достигащи до 30 работни места. Три (3) специализирани лаборатории по роботика, автоматизация и приложни техники за 3D-моделиране и принтиране, мрежови хардуер и дистанционен достъп за управление на технологии.
 
Екипът от специалисти е изключително компетентен, доказал се във времето не само с професионализма си, но и с верния подход към всеки ученик. Това прави обучението лесно и приятно въпреки сложността на материята.
Ежегодна лятна практика в чужбина в среда на мотивирани съученици и приятели. ПГЕЕ „К.Фотинов“ е лидер в реализираните проекти не само в областта, но и в страната.
Насърчаване на личното творчество от възникване на идеята до окончателната и реализация. Училището ежегодно участва в национални и международни състезания по технически иновации, софтуер и роботика. А участието традиционно е възнаградено с призови места на класиране.
Отлична езикова подготовка по английски и немски език.
Добри партньорски практики и сътрудничество с национални и мултинационални софтуерни компании.
Възможност за продължаване на образованието във висше учебно заведение с приоритетна квота.
Специалността „Приложен програмист“, шифър 4810301 е към професия „Програмист“ в професионално направление „Компютърни науки“. Обучението е с 5 годишен срок и завършва с полагане на Държавни зрелостни изпити за придобиване на III степен на професионална квалификация. Съгласно националната и европейската квалификационна рамка, обучението се осъществява по рамкова програма В4, т.е. с разширено изучаване на чужд език.
Отрасловата и специфичната професионална подготовка позволяват придобиване на знания и умения за работа с: обектно-ориентираното програмиране, алгоритмите и структурите от данни, работа с бази от данни, разработката на софтуер, програмирането на вградени системи, математическите основи на програмирането, операционните системи, конкурентното програмиране функционалното програмиране, интернет програмиране и софтуерното инженерство. Придобиването на по-висока професионално-квалификационна степен предоставя на учениците възможност да се реализират успешно на браншовия пазар на IT сектора в България и чужбина, както и значително по-облекчено осъществяване на продължаващо обучение във ВУЗ. Придобитите компетенции в областта на хардуера, конвенционалната електротехника и електроника, позволяват на възпитаниците на гимназията да бъдат едни от най-успешните студенти в Техническите университети на страната.
 
Професионалното образование по този учебен план се придобива след:
 
успешно положен държавен зрелостен изпит по учебния предмет български език и литература;
успешно положен държавен изпит за придобиване на трета степен на професионална квалификация – по теория и практика на професията “Приложен програмист“, специалност „Приложно програмиране”.
Завършеното професионално образование се удостоверява с диплома за завършено средно образование и свидетелство за професионална квалификация.
Учениците, успешно завършили XII клас, които не са се явили или не са положили успешно някой от изпитите по т. 3.1., по свое желание, получават удостоверение за завършен втори гимназиален етап на средно образование.
Учениците, успешно завършили XI клас, по свое желание, могат да придобият втора степен на професионална квалификация след успешно положен държавен изпит по теория и практика по специалността „Програмно осигуряване“ от професията „Програмист“.
 
Държавният изпит за придобиване на степен на професионална квалификация се провежда в две части - по теория на професията и по практика на професията, по национална изпитна програма, утвърдена от министъра на образованието и науката. Организацията и провеждането на държавния изпит за придобиване на професионална квалификация се определят с наредба на министъра на образованието и науката, а съдържанието им – съгласно държавния образователен стандарт за придобиване на квалификация по професията.
Придобитата степен на професионална квалификация се удостоверява със свидетелство за професионална квалификация. По свое желание придобилият степен на професионална квалификация може да получи Европейско приложение към свидетелството за професионална квалификация. Формата и съдържанието на документите са определени в Наредба № 8 от 2016 г. за информацията и документите за системата на предучилищното и училищното образование (обн., ДВ, бр. 66 от 23.08.2016 г.).

Специалността „Програмиране на роботи“ има същите параметри – една паралелка с 26 места, трета степен на професионална квалификация, интензивно обучение и изпити по БЕЛ и математика. Балообразуващите предмети отново са БЕЛ и ИТ.

Специалността е представител на STEM професиите, атрактивна и търсена от масовите потребители на дигиталните технологии, както и от представителния браншови сектор.

Придобитата степен на професионална квалификация позволява на дипломираните специалисти да работят веднага след завършването си. Голяма част от възпитаниците на училището, непосредствено след завършване, организират и ръководят startup- компании.

Дисциплините изучавани в задължителната професионална подготовка покриват държавния образователен стандарт за компетенции в областта на софтуерното инженерство, математическото моделиране, обектноориентираното програмиране, работа с бази данни, структури и алгоритми, както и интернет програмиране. Интересен образователен елемент са дисциплините предлагани в раздел Разширена професионална подготовка,  където възможността учениците да получат допълнителни компетенции в областта на Internet of things, изкуствен интелект, 3D- проектиране и моделиране, роботика, мобилни приложения и други интересни и актуални направления, са истинско изкушение и предизвикателство.

Въпреки скромната си история, специалността е обезпечена с необходимата материално-техническа база: седем (7) специализирани кабинета с десктоп конфигурации и мобилни компютри достигащи до 30 работни места. Три (3) специализирани лаборатории по роботика, автоматизация и приложни техники за 3D-моделиране и принтиране, мрежови хардуер и дистанционен достъп за управление на технологии.

Екипът от специалисти е изключително компетентен, доказал се във времето не само с професионализма си, но и с верния подход към всеки ученик. Това прави обучението лесно и приятно въпреки сложността на материята.
Ежегодна лятна практика в чужбина в среда на мотивирани съученици и приятели. ПГЕЕ „К.Фотинов“ е лидер в реализираните проекти не само в областта, но и в страната.

Насърчаване на личното творчество от възникване на идеята до окончателната и реализация. Училището ежегодно участва в национални и международни състезания по технически иновации, софтуер и роботика. А участието традиционно е възнаградено с призови места на класиране.
Отлична езикова подготовка по английски и немски език.
Добри партньорски практики и сътрудничество с национални и мултинационални софтуерни компании.
Възможност за продължаване на образованието във висше учебно заведение с приоритетна квота.
Специалността „Приложен програмист“, шифър 4810301 е към професия „Програмист“ в професионално направление „Компютърни науки“. Обучението е с 5 годишен срок и завършва с полагане на Държавни зрелостни изпити за придобиване на III степен на професионална квалификация. Съгласно националната и европейската квалификационна рамка, обучението се осъществява по рамкова програма В4, т.е. с разширено изучаване на чужд език.

Отрасловата и специфичната професионална подготовка позволяват придобиване на знания и умения за работа с: обектно-ориентираното програмиране, алгоритмите и структурите от данни, работа с бази от данни, разработката на софтуер, програмирането на вградени системи, математическите основи на програмирането, операционните системи, конкурентното програмиране функционалното програмиране, интернет програмиране и софтуерното инженерство. Придобиването на по-висока професионално-квалификационна степен предоставя на учениците възможност да се реализират успешно на браншовия пазар на IT сектора в България и чужбина, както и значително по-облекчено осъществяване на продължаващо обучение във ВУЗ. Придобитите компетенции в областта на хардуера, конвенционалната електротехника и електроника, позволяват на възпитаниците на гимназията да бъдат едни от най-успешните студенти в Техническите университети на страната.

Професионалното образование по този учебен план се придобива след:
успешно положен държавен зрелостен изпит по учебния предмет български език и литература;
успешно положен държавен изпит за придобиване на трета степен на професионална квалификация – по теория и практика на професията “Приложен програмист“, специалност „Приложно програмиране”.
Завършеното професионално образование се удостоверява с диплома за завършено средно образование и свидетелство за професионална квалификация.
Учениците, успешно завършили XII клас, които не са се явили или не са положили успешно някой от изпитите по т. 3.1., по свое желание, получават удостоверение за завършен втори гимназиален етап на средно образование.
Учениците, успешно завършили XI клас, по свое желание, могат да придобият втора степен на професионална квалификация след успешно положен държавен изпит по теория и практика по специалността „Програмно осигуряване“ от професията „Програмист“.

Държавният изпит за придобиване на степен на професионална квалификация се провежда в две части - по теория на професията и по практика на професията, по национална изпитна програма, утвърдена от министъра на образованието и науката. Организацията и провеждането на държавния изпит за придобиване на професионална квалификация се определят с наредба на министъра на образованието и науката, а съдържанието им – съгласно държавния образователен стандарт за придобиване на квалификация по професията.

Придобитата степен на професионална квалификация се удостоверява със свидетелство за професионална квалификация. По свое желание придобилият степен на професионална квалификация може да получи Европейско приложение към свидетелството за професионална квалификация. Формата и съдържанието на документите са определени в Наредба № 8 от 2016 г. за информацията и документите за системата на предучилищното и училищното образование (обн., ДВ, бр. 66 от 23.08.2016 г.).

Възобновяеми енергийни източници

Възобновяеми енергийни източници са слънчевата, вятърната, водната, геотермалната енергия и тази която се получава от растителна и животинска биомаса. Производството на енергия от възобновяеми източници се подкрепя от българското и европейското законодателство. Това е една нова специалност отговаряща на потребностите на времето.

Обучението на учениците по професията компютърна техника и технологии включва обща, отраслова и специфична професионална подготовка и задължителната чуждоезикова подготовка. Съгласно националната и европейската квалификационна рамка, обучението се осъществява по рамкова програма В4, т.е. с разширено изучаване на чужд език.

През периода на обучение учениците ще се запознаят детайлно с устройството и начина на работа на възобновяемите енергийни източници, ще придобият знания свързани с монтажа, поддръжката и ремонта им.

Изберете тази професия с бъдеще!

През учебната 2009/2010 година за първи път в страната се осъществи прием след завършен седми клас по специалността ВЪЗОБНОВЯЕМИ ЕНЕРГИЙНИ ИЗТОЧНИЦИ. Гимназията беше една от първите, реализирала тази специалност.
Възобновяеми енергийни източници са слънчевата, вятърната, водната, геотермалната енергия и тази която се получава от растителна и животинска биомаса. Производството на енергия от възобновяеми източници се подкрепя от българското и европейското законодателство. Това е една нова специалност отговаряща на потребностите на времето. Паралелката е с интензивно изучаване на английски език. През периода на обучение учениците ще се запознаят детайлно с устройството и начина на работа на възобновяемите енергийни източници, ще придобият знания свързани с монтажа, подръжката и ремонта им.

Гимназията предлага и технически специалности като „Електрообзавеждане на подемна и асансьорна техника“, „Възобновяеми енергийни източници“ и „Компютърна техника и технологии“. Всички те са с дневна форма на обучение, продължават 5 години и осигуряват трета степен на професионална квалификация. Всяка от тези специалности има една паралелка с 26 места, а основният чужд език е английски.
---
Компютърна техника и технологии

Специалността е представител на STEM - професиите, а широкоприложимият й профил е търсен във всяка сфера на бизнеса. Фундаменталната роля на компютърните системи в производството, услугите и бита са предпоставка за постоянно актуализиращата се нужда от специалисти с хардуерна специализация и добри софтуерни компетенции.

Гимназията има 15- годишна традиция в подготовката и обучението на хардуеристи, като отговаря адекватно на технологичния прогрес с непрекъснато адаптираща се учебна програма и допълнителни форми на обучение.
Най-голям процент носители на приза „Випускник на училището“ са представители на тази специалност, с което се затвърждава правилото, че добрият пример е заразителен и устойчив във времето.
Инженерният състав от учители и специалисти е с утвърден опит, постоянно развиващ се и съпричастен лично към хардуерната обезпеченост на своите възпитаници. Добрите консултантски съвети, помощта в диагностиката и ремонта на личната техника на учениците не е феномен, а ежедневие, което превръща двете страни не просто в сътрудници, а и в приятели.

Големият брой партньори в бранша, осигуряват стажантски програми за всички ученици, изграждайки у тях чувството за фирмена лоялност, отговорност и перфекционизъм.

Множеството специализирани лаборатории по конвенционална електроника, асемблиране на РС, диагностика и ремонт на компютърен хардуер, мрежови хардуер и периферни устройства са не по-малко привлекателни от отлично оборудваните кабинети по специализиран софтуер.
Учениците - хардуеристи имат особено предимство в усещането за възможни и невъзможни технически битки, често пъти стигайки до екстремни творчески виждания в баланса между т.нар пригоден и ефективен хардуер. Тази спортна страст ги прави успешни участници в състезанията по електроника и автоматизация.
Голям процент от училищната техника се профилактира и поддържа от специалистите и възпитаниците на специалността „Компютърна техника и технологии“.

Отличната езикова подготовка по английски език и немски език допринася за пълноценното усвояване на учебния материал по специалността, възползвайки се от правилото, че най-вярна и актуална информация се придобива директно от производителя на техниката.
Възможност за продължаване на образованието във висше учебно заведение с приоритетна квота. Учениците са желани възпитаници за техническите университети, тъй като имат богат опит в сервизните бази.
Обучението на учениците по професията компютърна техника и технологии включва обща, отраслова и специфична професионална подготовка и задължителната чуждоезикова подготовка. Съгласно националната и европейската квалификационна рамка, обучението се осъществява по рамкова програма В4, т.е. с разширено изучаване на чужд език.
Общата подготовка се осъществява чрез изучаването на задължителните общообразователни дисциплини на средното образование.
Отрасловата подготовка включва изучаването на: електротехника, градивни елементи, техническо чертане и документиране, аналогова схемотехника и цифрова схемотехника.

Специфичната подготовка включва изучаването на съвременните микропроцесорни и компютърни системи, приложни програмни продукти и информационни технологии, компютърни архитектури, системен и приложен софтуер и др. Подготовката е съпроводена и със задълбочаване на определени раздели от дисциплините, включени във общата и отраслова подготовка. Акцентът е върху дисциплини, осигуряващи задълбочени познания в областта на перспективни направления като "Архитектура и асемблиране на компютърните системи и мрежи", "Приложно програмиране.

Завършилите пълния курс на обучение по професията трябва да умеят да инсталират необходимия системен специализиран софтуер за работа на компютърната система според нейната конфигурация, да инсталират приложен софтуер според изискванията на клиента и да предават компютърната система в завършен вид, да използват средствата за автоматизирано проектиране и прилагат усвоените теоретични знания в конкретните условия на работното място.

Електрообзавеждане на подемна и асансьорна техника

Професионална квалификация по специалността "Електрообзавеждане на подемна и асансьорна техника" можете да получите само в ПГЕЕ "Константин Фотинов" за цяла източна България. Това я прави уникална за региона, търсена и финансово добре обезпечена. 

Специалността е в списъка на защитените STEM професии.

Специалността е традиционна за училището, при което екипът от работещите специалисти е доказал своите компетенции и квалификации и на европейско ниво. Издадените свидетелства за правоспособност се признават в страните членки на ЕС с високо ниво на атестиране.
Уилището разполага с постоянно- актуализираща се обучителна материално-техническа база, отговаряща на потребностите на работодателския бранш.

Предложената дуална форма на обучение (учене чрез работа) позволява по-близка връзка с партньорите - работодатели, по-голяма заетост в реална работна среда, както и гъвкава обучителна програма отговаряща на технологичните потребности на бранша.
Добра езикова подготовка по английски език, отговаряща на ниво В1.1 Езикова подготовка по втори чужд език- немски език, отговаряща на ниво А2. Съгласно националната и европейската квалификационна рамка, обучението се осъществява по рамкова програма В4, т.е. с разширено изучаване на чужд език.
Професионалната подготовка по специалността включва и допълнителна РАЗШИРЕНА ПРОФЕСИОНАЛНА ПОДГОТОВКА, в която са застъпени и други професионални направления: софтуер, автоматизация, 3D- моделиране.

Възможност за осъществяване на образователни/обучителни стажове в други страни, изпълнени и финансирани по международни програми.
Придобитата професия ЕЛЕКТРОТЕХНИК, е широкопрофилна и позволява по-голяма възможност за реализация.
Продължаване във висше техническо учебно заведение, с възможност за ползване на квоти за приоритетен прием.
Специалност "Електрообзавеждане на подемна и асансьорна техника" дава на обучаващите се ученици необходимите знания и практически умения за работа в областта на монтирането, поддържането, експлоатирането и ремонтирането на асансьорите и подемниците (кранове, електротелфери, елеватори и ескалатори).
Целта на обучението е учениците да усвоят система от знания за съвременните начини на управление на асансьори и подемно - транспортни машини; да формират умения за поддържане технически изправна подемна и асансьорна техника, като извършват задължителни планови прегледи с основните проверовъчни операции и откриват повреди в електрическите вериги, елементите им и ги отстраняват. Срок на обучение: 5 години

Завършилите получават:
Диплома за средно образование;
Свидетелство за професионална квалификация;
Свидетелство за придобита правоспособност за монтиране и поддържане на асансьорите.

Професионална реализация:
Учениците, завършили XII клас придобиват квалификация по професията Електротехник, III квалификационна степен. След завършване на обучението си учениците могат да работят в: сервизи за обслужване и ремонт на асансьори и подемници фирми, извършващи монтаж на асансьори и подемници като кранисти и електротехници в строителството.

